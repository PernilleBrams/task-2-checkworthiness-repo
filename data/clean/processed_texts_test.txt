[124] **1Opponent 3**: Jeg bliver simpelt hen nødt til at følge op på Parti_Ys spørgsmål her. Vi har også en proces her i Parti_XX, men jeg tør godt sige her som folketingsmedlem – og det er jeg meget sikker på at alle medlemmer af mit parti, både folketingsmedlemmer og øvrige partifæller, meget nemt ville kunne sige – at hvis man gerne vil genoptage støtten til en organisation, som udfører sådan et terrorangreb som det, vi har set, så skal man ikke være i vores parti. Kan ordføreren ikke skråsikkert stå og sige, at hvis man støtter terror, så kan man ikke være en del af Parti_X? **Forslagsstiller**: Altså, jeg sidder ikke i hovedbestyrelsen, så jeg kan ikke svare dig vedrørende den formelle proces. Jeg kan bare gentage, hvad jeg sagde før: Jeg mener ikke, at man har placeret sig rigtigt, hvis man har de holdninger. Parti_Xs politik er ikke at støtte den organisation eller nogen som helst andre for den sags skyld, for det er fuldstændig forfærdeligt. I virkeligheden synes jeg, det er fuldstændig rædselsfuldt at konstatere, at nogle, man havde regnet med og havde et samarbejde med, deltager i den type aktioner. Jeg synes, det er fuldstændig forfærdeligt. **Opponent 3**: Det er heller ikke alle medlemmerne blandt mine partifæller her, der sidder i hovedbestyrelsen, og jeg har heller ikke spurgt dem direkte, men jeg tør sige med et hundrede procents sikkerhed, at selv om de ikke sidder i hovedbestyrelsen, så ville de sige: Man kan ikke sidde i Parti_XX, hvis man gerne vil sende penge til en terrororganisation. Hvordan kan det være, at Parti_X ikke få de ord ud på sin tunge? Hvordan kan det være, at man ikke få det ud af munden? Det er da helt skørt. **Forslagsstiller**: Jeg synes, at det skøre er, at man mener, at man skal samarbejde med en organisation, der har deltaget i den terrorhandling, der foregik den 7. oktober. Det synes jeg er fuldstændig forfærdeligt, og jeg synes, det er rædselsfuldt at skulle diskutere det. Men Parti_Xs årsmøde har entydigt stemt det ned og sagt, at det bakker vi ikke op om. Det forslag faldt med et kæmpe brag.
[123] **2Opponent 4**: Jeg synes, det spørgsmål, som Parti_Y rejser, er meget interessant. Jeg vil også gerne sige, at vi fra Parti_Zs side har det på samme måde. Vi har ikke plads til folk, der støtter terror, i vores parti. Så skal man være et andet sted. Det er da et partis opgave at rydde op i sin medlemsskare. Kan det virkelig være rigtigt, at vi har et dansk parti her i Folketinget, som tolererer at have terrorsympatisører som medlemmer? Hvis det havde været omvendt, hvis det havde været Parti_Y, der havde accepteret medlemmer af en eller anden højreradikal eller jødisk organisation, som støttede terror, havde Parti_X ligget i fosterstilling. Havde det været et parti, der sad i regering, havde Parti_X konstant indkaldt til samråd. Det er jo totalt hyklerisk, at man accepterer at have folk, der begår terror, i sine egne rækker, uden at rydde op i det. I stedet for fremsætter man forslag i Folketinget om sanktioner mod Israel. Tag da lige og fej for egen dør først. **Forslagsstiller**: Altså, jeg kan kun gentage, hvad jeg har sagt, nemlig at jeg synes, at man har placeret sig forkert, hvis man mener, at man kan forene støtte til terror og det at være medlem af Parti_X. Det kan jeg kun gentage. Jeg har sagt det adskillige gange. Jeg kan godt forstå, at I har en fest i jeres side af salen, for det er nemmere at diskutere det her, end det er at diskutere det, som er sagens substans, nemlig hvordan vi forholder os til staten Israel og dens krigsforbrydelser og vores udenrigspolitiske ansvar for at rykke på det. Jeg kan godt forstå, at ordførerne bliver ved med at stille de her spørgsmål. Jeg gentager: Det er ikke Parti_Xs politik. Det er ikke Parti_Xs politik at samarbejde med organisationer, der begår krigsforbrydelser eller terror, og det er heller ikke Parti_Xs politik på det individuelle niveau. Og det er min opfordring, at hvis man har de synspunkter, skal man kigge sig om efter et andet sted at være medlem, for det er ikke det parti, Parti_X er. **Opponent 4**: Jamen vi er jo bare nogle, der synes, at man skal rydde op i egne rækker, før man begynder at beskæftige sig med ting, som ligger langt væk og fremsætte symbolforslag, som ikke har nogen som helst effekt på en konflikt i Mellemøsten. I har terrorsympatisører i egne rækker; de er medlemmer af jeres parti. **Forslagsstiller**: Vi havde nogle medlemmer, der til Parti_Xs årsmøde stillede et forslag om at genoptage samarbejdet med den her palæstinensiske organisation. Det forslag faldt med et brag. Og jeg og flere af mine kollegaer har adskillige gange stået og sagt, at det ikke er Parti_Xs politik. Jeg er med på, at det er fint for ordføreren at kalde alt det andet for symbolpolitik, men jeg synes, det er dødsensalvorligt, at vi har en stat i Mellemøsten, som er anklaget for en lang række af de mest alvorlige krigsforbrydelser i verden, og at vi fra dansk side – og det gælder også ordførerens parti – endnu ikke har formået at fordømme det.
[185] **3Foregående Udsagn fra Spørger**: Det var en hurtig introduktion til det emne, vi taler om nu, nemlig oprettelsen af Europol, der jo altså er et grænseoverskridende politi, som skal virke i Europa, når kriminalitet berører to eller flere medlemsstater. Vi har jo haft debatten før, som Ordføreren fra Parti_B nævnte, og Parti_A har den samme holdning, som vi havde, sidst vi behandlede forslaget. Vi synes, det er rigtig godt, og vi er glade for, at det er kommet så langt, som det er. Vi er også glade for de forbedringer, der kommer i Europol i forhold til det, der ligger nu, som er vores Europol-konvention og de tre protokoller. Det giver rigtig, rigtig god mening. Jeg har dog nogle få spørgsmål, som jeg håber justitsministeren vil lytte til, så han kan svare, når han skal redegøre senere. De drejer sig primært om ressourcer. Det bliver nævnt, at Datatilsynet ikke har behov for at få tilført yderligere ressourcer, selv om de skal påtage sig en ny tilsynsopgave. Jeg synes bare, vi må sige, at den debat har vi haft før. Vi har flere gange tidligere fået at vide, at der ikke er behov for flere ressourcer til Datatilsynet, selv om de selv siger, at de ikke har ressourcerne til at følge med, og jeg er overbevist om, at der vil være et behov for yderligere ressourcer, hvis man skal forvente, at tilsynet skal kunne leve op til den arbejdsopgave, vi pålægger dem. Derfor vil jeg gerne bede justitsministeren om at uddybe de kommentarer fra Justitsministeriet i papirerne, som handler om, at der ikke er behov for yderligere ressourcer. Det er en konklusion, som jeg under ingen omstændigheder er enig i. Så vil jeg komme ind på den debat, der har været vedrørende logning, hvor man altså skal kunne se, om en borger i et andet europæisk land har begået noget kriminelt eller ej. Vi er i Parti_A rigtig glade for den løsning, der er fundet frem til, altså at man, når man søger i databaserne, kun vil få at vide, om der er et hit eller ikke er et hit. Det vil sige, at der ikke er nogen, der får adgang til at gå ind og snage i kriminalregistre fra andre lande. Man får udelukkende mulighed for at få oplyst, om der er grundlag for at søge videre ind til sagen. Vi kan fra Parti_A side klart tilslutte os lovforslaget. Vi synes, det er rigtig dejligt at det er kommet så langt, men vi ønsker altså at få svar på de spørgsmål, der bliver rejst angående ressourcespørgsmålet. Det er nemlig ikke første gang, vi har hørt, at Datatilsynet skal påtage sig nye opgaver, uden at pengene følger med, samtidig med at de siger, at de ikke kan løfte opgaverne, så det vil vi meget gerne have svar på.  **Ordfører**: Dette lovforslag handler om at gennemføre Rådets afgørelse om den europæiske politienhed Europol i dansk ret. Det vil sige, at rådsafgørelsen erstatter Europol-konventionen, som er gældende i øjeblikket. Der står i lovforslaget, at rådsafgørelsens regler i vidt omfang svarer til det regelsæt, der er gældende i dag efter Europol-konventionen, som blev gennemført i 1997. Der står også i lovforslaget, at de ændringer i regelsættet, der foretages som følge af rådsafgørelsen, hovedsagelig er af mere teknisk karakter, og det vil altså sige, at man stort set ikke ændrer det rent indholdsmæssige i Europol-samarbejdet, så hvad er det, der er grunden til fremsættelsen af lovforslaget her? Da emnet blev debatteret i sidste samling, forsøgte min partifælle hr. Morten Messerschmidt at få svar på, hvad begrundelsen for denne ændring var, dog uden at få et fornuftigt svar, og jeg må sige, at jeg egentlig står med den samme undren her i dag. For mig at se er det her bare endnu et skridt fra japartiernes side hen imod at få puttet endnu mere ind under EU-paraplyen for til sidst at danne Europas Forenede Stater. At politiet i forskellige lande skal samarbejde om bekæmpelse af international kriminalitet er jo helt sikkert fornuftigt, og det kan vi i Parti_F kun bakke op om. Men hvad er det lige, der gør det nuværende Europol-samarbejde så ringe, at det skal laves om til en EU-instans? Man bliver jo helt naturligt lidt skeptisk, når man kan læse i ministerens bemærkninger, at der egentlig ikke ændres noget i beføjelserne og måden, der skal samarbejdes på, men at det bare handler om, at nu skal det ind under EU-paraplyen. Hvis man for at bekæmpe den internationale kriminalitet har brug for at give Europol yderligere beføjelser eller lave rammerne om, jamen så kunne man jo bare lave en tillægsprotokol til konventionen, hvilket man i øvrigt har gjort tre gange tidligere. I dag fungerer Europol-samarbejdet jo fint på konventionsbasis, så i Parti_F ser vi ikke nogen grund til at flytte det ind under EU’s styrelsessystem med det bureaukrati og de beslutningsprocesser osv. osv., som vi kender i dag i EU-samarbejdet. Så vil jeg også sige, at hvis man virkelig vil gøre noget ved den grænseoverskridende kriminalitet, er det jo oplagt at genindføre den nationale grænsekontrol. Det er jo helt klart, at de ekstremt lave priser på narkotika, den hovedløs store mængde illegale våben og den frygtelige tendens, der er med menneskehandel rundt om i Europa, virkelig kan tilskrives, at det i dag er sådan, at bare man kommer ind over en af de østeuropæiske grænser, er der fri adgang til hele EU. Det har virket som en kæmpe håndsrækning til de kriminelle, så på det område må man jo sige, at EU har spillet fuldstændig fallit. På den baggrund kan jeg meddele, at Parti_F stemmer nej til forslaget her.  **Spørger**: [Lydudfald] … den her frygt, som Parti_F har for Europa, også kommer til udtryk, når det drejer sig om politisamarbejdet. I Parti_A optik er der altså virkelig brug for, at vi samarbejder, og også for, at det samarbejde bliver formelt, for når det bliver formelt og der kommer styr på det, bliver der også mulighed for at have kontrol med det arbejde, der ligger der. Og som jeg ser det, er Europol, sådan som det ligger nu, faktisk bedre end det, som det skal erstatte, fordi det bl.a. bliver oprettet som et EU-organ, som Europa-Parlamentet dermed får mulighed for at have kontrol over. Kan Parti_F ordfører ikke være enig i, at når man opretter Europol som et EU-organ, har det demokratiske element i Europa, Europa-Parlamentet, rent faktisk større mulighed for at udøve kontrol, end tilfældet er i dag?  **Ordfører**: Jeg er ikke overrasket over, at Parti_A er uenige med mig, for der er jo en grundlæggende uenighed. Parti_A er meget jubeleuropæere, hvor vi nok er lidt mere kritiske over for EU. Men som jeg sagde i min tale, undrer jeg mig bare lidt over, hvad det er, der er så ringe ved det nuværende samarbejde, og som pludselig bliver bedre i det nye samarbejde, hvis det bliver en EU-instans. Ministeren skriver selv i sine bemærkninger, at han stort set ikke ændrer noget i det formelle samarbejde, rammerne er stadig væk de samme, og forskellen er bare, at det nu bliver en instans, som bliver finansieret af EU. Hvis man virkelig vil de kriminelle i vores samfund til livs og gerne vil samarbejde, hvorfor så kun holde sig inden for EU? Hvorfor ikke samarbejde med Rusland, Australien eller andre lande? De kriminelle lader sig jo ikke stoppe af landegrænser, og derfor er det jo fint, at vi har et politisamarbejde, men jeg kan bare ikke se nogen grund til, at det kun skal være inden for EU, at man skal have det her samarbejde.  **Spørger**: Nu samarbejder man jo også med politimyndigheder i resten af verden, men der er en grund til, at der er et særligt fokus på det europæiske politisamarbejde, og det er, at der er rigtig meget af den kriminalitet, som vi oplever i Danmark, som er grænseoverskridende, og som bl.a. kan angribes meget bedre, hvis man altså har en europæisk kasket på og politiet har mulighed for at hjælpe hinanden og dele analyser og vurderinger og træning og den slags. Jeg forstår stadig væk ikke, hvorfor Parti_F ikke kan se, at der rent faktisk er fordele ved at samarbejde. For kriminaliteten forandrer sig jo. De kriminelle er på nettet; de kriminelle respekterer ikke grænser, og de ville sådan set heller ikke respektere grænsebomme, hvis det var dem, der blev sat op igen alle steder. De kriminelle har jo forstået at gøre Europa til ét marked, og derfor kan jeg ikke forstå, at Parti_F har så utrolig svært ved at se, at der er fordele i, at politiet samarbejder.  **Ordfører**: Jeg kan meddele Spørgeren, at jeg bestemt er enig i, at det er godt, vi samarbejder hen over landegrænser, og jeg er også tilhænger af det Europolsamarbejde, vi har i dag, som er konventionsbaseret. Men jeg kan som sagt bare ikke forstå, hvorfor det er så svært at lave en tillægsprotokol, for så kunne vi, hvis vi havde brug for at øge rammerne yderligere eller give andre beføjelser, lave en tillægsprotokol, sådan som vi har gjort det tre gange tidligere. Det eneste nye, der er i det her lovforslag, er jo, at man laver det om til en EU-instans. Det ændrer ikke noget i forhold til indholdet, det ændrer ikke noget i forhold til et øget samarbejde, sådan som man insinuerer det i spørgsmålet. Det ændrer jo ikke noget i det indholdsmæssige. Og det synes jeg er ærgerligt, for hvis det var det, man ville, kunne man lave en tillægsprotokol, eller også kunne man lave et lovforslag om det. Det eneste, man ændrer, er jo bare, at det skal være en EU-instans.  **Ukendt**: Jeg må også udtrykke en vis forundring over Parti_F tilgang til det her lovforslag: Jeg kan simpelt hen ikke forstå, at man, når man hele tiden i den grad kaster sig ind i kriminalitetsdebatten og er up front med hensyn til bandekriminalitet, hjemmerøverier og andet, ikke har lyst til at sikre et samarbejde imellem EU-landene, for det kan sikre, at vi rent faktisk kan gøre noget i forhold til de her kriminalitetsformer. Jeg tror, vi må indse, at kriminalitet er grænseoverskridende i dag – kriminalitet har ingen grænser – og det kræver, at politimyndigheder har mulighed for at kunne samarbejde og koordinere tingene. Derfor er vi meget tilfredse med, at Europol bliver styrket; det tror vi vil komme Danmark til gavn. Og jeg tror, at man heller ikke kan afvise, at Danmark faktisk nyder rigtig godt af det politi- og efterretningsmæssige samarbejde, der er i Europol, og at Danmark også har meget at tilbyde den anden vej til gavn for alle de andre EU-lande. Vi kan også konstatere, at Europol allerede har gennemført en række tiltag med hensyn til f.eks. børneporno og menneskehandel, og at Europol har haft held med disse ret vigtige tiltag. Og det er selvfølgelig også nogle områder, som vi gerne ser bliver prioriteret i fremtiden. Det er meget vigtigt, at vi kan sætte ind over for den slags kriminalitet. Konklusionen synes jeg er, at man meget vanskeligt kan gå imod et sådant Europolsamarbejde, og det vil vi heller ikke gøre i SF, så vi ser meget velvilligt på det forslag, der ligger. Vi er også optaget af ressourcer til Datatilsynet, i det hele taget er vi optaget af, at udvekslingen af persondataoplysninger kan ske på en betryggende og forsvarlig måde, og vi vil være meget, meget præcise, med hensyn til at det bliver sikret, at persondataoplysninger ikke havner hos tredjemand, som kan misbruge eller videregive dem, og at disse oplysninger i det hele taget ikke kan komme til at florere i uønskede fora. Vi noterer os, at der sker en opprioritering af datasikkerheden, men vi er også meget optaget af, at vi rent faktisk har Datatilsynet, som kan holde kontrol med det her område i Danmark. Så vi vil ligeledes gerne høre, hvordan det ser ud med hensyn til ressourcespørgsmålet. Vi synes også, det er meget tilfredsstillende, at der skal ske mere parlamentarisk kontrol med Europol; det er ganske fornuftigt. Jeg kunne godt tænke mig at høre ministeren redegøre for, hvilke konsekvenser det vil få, at man ikke længere kan forelægge retsspørgsmål for EF-Domstolen, hvilket man tidligere har kunnet gøre i retssager. Det vil være fornuftigt at få en afklaring på det. Men overordnet set støtter vi tanken om mere samarbejde, det synes vi er fornuftigt, det er god og sund logik.  **Ukendt**: Som nævnt er lovforslaget her en opfølgning på et tidligere beslutningsforslag, B 7, og vi tog jo debatten dengang, hvor vi gav mandat til, at regeringen kunne arbejde videre med det her i europæisk regi. I dag står vi så med et lovforslag, og det lovforslag er således mere ren teknik, idet det, man har forhandlet på plads, og det, som vi gav regeringen mandat til at kunne forhandle på plads, nu kommer som et lovforslag og bliver implementeret direkte i dansk lovgivning, således at de spilleregler, der skal gælde fra Europols side, også gælder i Danmark. Der tror jeg, det allerede her er vigtigt at understrege noget, som jeg synes der måske har været udtrykt tvivl om undervejs i debatten, og det er, at vi jo har et Europol allerede i dag. Så det her indebærer jo blot, at man går ind og erstatter Europol-konventionen og de tre tilhørende protokoller med rådsafgørelsen. Man får altså skrevet tingene sammen, og man får gjort det lettere tilgængeligt og mere overskueligt, og det er der jo ikke noget til hinder for. Europol har vi jo, fordi det desværre er nødvendigt. Det ville jo være skønt, hvis vi var i en situation, hvor det var helt unødvendigt at have Europol. Det ville også være skønt, hvis vi var i en situation, hvor det ville være helt overflødigt f.eks. at have Interpol, som er den verdensomspændende organisation af samme karakter, nemlig det samarbejde, der foregår mellem forskellige landes politimyndigheder i forhold til at komme efter dem, der begår den grove grænseoverskridende kriminalitet. Det ville jo være skønt, hvis vi kunne blive helt fri for det, men det kan vi desværre ikke. Der er nogle skruppelløse mennesker, som vil prøve at tjene nogle hurtige penge og helst ikke vil arbejde alt for meget for dem. I den forbindelse er de villige til at begå endda meget grov grænseoverskridende kriminalitet, og skal vi kunne komme efter dem, er vi nødt til at have et organ som Europol. Derfor er det godt, at vi har Europol, og det er godt, at vi får det her lovforslag om det nye Europol, om jeg så må sige. Hvad er så forskellen? Meget af det er jo det samme, og flere ordførere har været inde på, at man stort set kopierer det, som stod i Europol-konventionen med de tre tilhørende protokoller. Men hvad er så det nye? Det nye og interessante i den her sammenhæng er jo, at Europol oprettes som et EU-organ finansieret over EU’s almindelige budget. Hermed styrkes Europa-Parlamentets kontrol med Europol. Og det er da en fordel for alle, at man både har kontrol med, hvad det er for en økonomi, hvad pengene bliver brugt til, om man overholder spillereglerne – de spilleregler, der er for Europol – og med, hvordan det er med datasikkerhed osv. osv. Det betyder altså, at alle de ting, som i dag foregår i Europol, og som de forskellige lande hver især må prøve at holde lidt styr på, nu bliver lagt ind og gjort til en del af EU's almindelige budget. Dermed får vi den parlamentariske kontrol med, hvad der foregår i Europol, ikke mindst i forhold til finanserne. Det synes vi fra konservativ side er en god ting, så alt i alt støtter vi lovforslaget.  **Ukendt**: Det Parti_C støtter også det her forslag. Som nogle ordførere har været inde på, er det på en vis måde kendt stof; vi har jo diskuteret og vedtaget det her igennem tiderne. I modsætning til andre ordførere vil jeg lige sige, at Parti_F holdning ikke undrer mig så meget, men det er måske mere sådan en parentetisk bemærkning – jeg synes, det er helt efter bogen. Det, som jeg synes er vigtigt at fremhæve her, og som andre ikke har været så meget inde på, er jo, at der kommer en større parlamentarisk kontrol i forbindelse med, at det bliver en EU-institution, ved at Europa-Parlamentet kommer ind. Det tror jeg er vigtigt, ikke fordi jeg mener, at Europa-Parlamentet altid er helt vidunderligt, men simpelt hen fordi det nu engang er det internationale organ, vi har til at kontrollere vores fælles anliggender. Hvor det for os som nationale parlamentarikere kan være svært at gå ind i ret meget andet end det, der vedrører vores nation, altså Danmark, har vi her et fællesskabsorgan, der netop vil være anvendeligt i sammenhæng med parlamentarisk kontrol og dermed også en offentlighed, sådan at man i det offentlige rum kan få fat i, hvad det er, der foregår. Så synes jeg også, det er vigtigt at understrege, at det faktisk er rimelig nødvendigt, at vi ser at blive færdige nu. For hvis Lissabontraktaten træder i kraft – og det er vi jo nogle der stadig væk håber på trods af diverse forhindringsløb eller måske benspænd fra Tjekkiets side – er det altså vigtigt, at vi er klar med vores. For vi har jo det retlige forbehold, og det vil sige, at vi, hvis vi ikke får det gennemført nu, altså faktisk får et problem med institutionen. Så også derfor er det jo vigtigt, at det kommer igennem nu. Så synes jeg også, det er vigtigt at understrege, at vi har det der retlige forbehold. Og det betyder, at hvis der sker noget, hvis der sker nogle ændringer i rådsafgørelsen, ja, så er vi jo altså faktisk ikke med, og derfor må man også håbe på, at den her rådsafgørelse på nuværende tidspunkt er rimelig rummelig. Jeg tror også, det besvarer nogle af de spørgsmål, der har været. Vi er jo nødt til at have sådan en rådsafgørelse nu, for vi kan altså ikke bare blive ved med at ændre på tingene, når og hvis Lissabontraktaten forhåbentlig træder i kraft. Men det kan ministeren jo kommentere, hvis han føler, at han har lyst til det. Tak.  **Ukendt**: Det er vel rigtigt at sige, at der ikke er noget særlig overraskende ved de synspunkter, der bliver fremført i dag. Et flertal af Folketingets partier har jo den grundopfattelse, at hvis man kan få ting puttet ind under EU’s område, er det godt, og at så har det en selvstændig værdi. Det argumenterer Det Parti_C lidt mere glødende for end de øvrige tilhængerpartier, men det er jo den sang, vi ligesom hører. Det er selvfølgelig også derfor, man ikke får noget egentligt svar på, hvorfor det nu er nødvendigt at ændre Europol, så det bliver en institution under EU. Parti_G vil heller ikke i dag fremføre nogen overraskende synspunkter, men sige, at vi er store tilhængere af internationalt samarbejde, og vi mener også, at det er afgørende, at der kommer et langt bedre internationalt samarbejde især mod organiseret kriminalitet som menneskehandel, narkohandel, våbenhandel og miljøsvineri. Men jeg mener, at såvel internationalt samarbejde generelt som politisamarbejde, måske i virkeligheden særlig politisamarbejde, skal ske på demokratisk vis. Man skal overholde menneskerettighederne. Vi skal sikre, at der er mulighed for en retfærdig rettergang, og vi skal i den her forbindelse i høj grad sikre, at der er demokratisk kontrol. Og i modsætning til den radikale ordfører synes vi ikke nødvendigvis, at det er noget stort fremskridt at overlade den demokratiske, parlamentariske kontrol med, hvad der foregår, til Europa-Parlamentet. Det, som er situationen, er, at politiet har ret til magtanvendelse. Politiarbejde fører ofte til, at mennesker kommer i fængsel i mange år. Derfor skal vi have en demokratisk kontrol, så vi er sikre på, at alt foregår efter reglerne. Og vi skal også have en demokratisk kontrol af, hvordan de mange ressourcer bruges. Det, som sker, når man ændrer Europol til en EU-institution, er jo, at man overfører mere magt til EU med flertalsafgørelser osv., og det gør det efter vores mening sværere at få demokratisk kontrol og indflydelse. Det er sådan set hovedårsagen til, at Parti_G er imod det her lovforslag. Vi synes, at man langt hellere skulle se på, hvordan man fremmer det konkrete samarbejde og videndeling og metoder, der virker, mellem de politifolk, der sidder og arbejder med sagerne, så f.eks. danske politifolk, der arbejder med menneskehandel, kommer på studietur til England, Belgien og Italien og hører om deres arbejde. Den konkrete udveksling af viden og analysemetoder m.m. har langt større praktisk betydning end opsamling af millioner af personfølsomme data, som ingen alligevel har overblik over, og hvor datasikkerheden er meget usikker. Jeg kan da love Folketinget, at vi i det fortsatte udvalgsarbejde om den her sag også vil følge de spørgsmål, der kan rejses om datasikkerheden, hvor vi sådan set overhovedet ikke føler os beroliget af det, der ligger.  **Minister**: Tak for de mange positive bemærkninger fra Folketingets partier. Et flertal af partierne har været positive over for forslaget. Det er kendt stof, som flere af ordførerne har været inde på. Det drejer sig jo om en opfølgning på folketingsbeslutningen fra december 2008, hvor Folketinget meddelte samtykke til, at Danmark kunne medvirke til vedtagelse af en rådsafgørelse om Europol, som træder i kraft den 1. januar 2010. Jeg er glad for, at det ser ud til, at der her i Folketinget kan opnås støtte til vedtagelse af lovforslaget, så Danmark kan gennemføre rådsafgørelsen i dansk ret, inden afgørelsen træder i kraft. Formålet er jo kendt – flere af ordførerne har været inde på det – altså at vi erstatter Europolkonventionen og de tre tillægsprotokoller med et tilsvarende og mere tidssvarende retsgrundlag i form af en rådsafgørelse, som vil kunne ændres mere smidigt, så Europol hurtigt kan tilpasses ændrede kriminalitetsmønstre m.v. og nye politiske prioriteter. Der har været et enkelt spørgsmål om ressourcer til Datatilsynet. Det er jo en kendt debat, som vi også har haft før. Vi vil selvfølgelig følge området. Vores antagelse er nu, at der er tilstrækkelige ressourcer, til at man kan opfylde de krav, der er, og passe de funktioner, der er, som følge af den ændrede lovgivning. Selvfølgelig vil vi også træffe de nødvendige foranstaltninger, sådan at man kan udføre opgaven i Datatilsynet, hvis der skulle være problemer, men vores umiddelbare vurdering er, at der ikke er problemer med det.  **Spørger**: Justitsministeren siger, at det er regeringens umiddelbare vurdering, at der ikke er behov for yderligere ressourcer, men det mener Datatilsynet selv at der er. Kan justitsministeren uddybe, hvad det er, der gør, at regeringen er kommet frem til, at det, som Datatilsynet siger, ikke er noget, der er relevant set med regeringens øjne?  **Minister**: Som jeg tilkendegav heroppefra, er det jo et område, som vi vil følge tæt. Vores vurdering er, at der er tilstrækkeligt med ressourcer, til at Datatilsynet kan løse opgaven. Vi har jo ikke den holdning, som det ser ud til at Parti_A har, at der sådan står en skattekiste herude på Slotspladsen. Den skattekiste, der fyldes, fyldes ved at hr. og fru Danmarks lommer tømmes. Hver eneste gang Parti_A vil kræve nye udgifter her i Folketinget, er det hr. og fru Danmark, som kommer til at betale. Hver eneste gang man siger, at der ikke er tilstrækkeligt med ressourcer, hver eneste gang man slår ud med armene som opposition og siger, at der skal bruges flere penge et sted, så er der kun én gruppe, som kommer til at betale, for der er ikke nogen skattekiste ude på Slotspladsen. Jeg er meget ked af at sige det til Spørgeren, men det er vælgerne i Dragør, i København, på Sjælland, i Jylland og på Fyn, som kommer til at betale, hver eneste gang man slår ud med armene som opposition her i Folketinget.  **Spørger**: Jeg er godt klar over, at den borgerlige regering har tømt kassen og efterladt regningen i børneværelset. Det var vi ellers nogle der troede at vi ikke skulle komme til at opleve igen efter 1980'erne, men det er den samme suppedas, som vi endnu en gang står i. Det spørgsmål, jeg stillede, handlede ikke om skattekister ude på Slotsholmen. Det handlede om, om der er penge nok, til at Datatilsynet kan sørge for, at sikkerheden omkring de oplysninger, man udveksler, er i orden. Vi har jo tidligere haft debatten, når det drejer sig om tv-overvågning, hvor vi også forventer, at Datatilsynet skal spille en aktiv rolle, uden at vi tilfører yderligere ressourcer. Nu får de så pålagt yderligere opgaver, uden at vi tilfører yderligere ressourcer. Datatilsynet siger hver gang, at de ikke kan løfte opgaven, og regeringen siger hver gang, at der ikke står nogen pengekiste ude på Slotspladsen, og at det er hr. og fru Danmark, som skal betale. Men er regeringen ikke enig i, at det også er hr. og fru Danmarks sikkerhed, som det kommer an på her, og at der er en grund til, at Datatilsynet overhovedet findes?  **Minister**: Det er jo en spændende principiel debat, og vi har i regeringen besluttet os for, at hver eneste gang Spørgeren og andre oppositionspolitikere frem over anfører, at der er brug for øgede ressourcer, vil det blive noteret. Det her vil også blive noteret. Så det vil virkelig akkumuleres, og det vil virkelig være en spændende meddelelse, tror jeg, til skatteyderne i det danske samfund, at ret mange gange i Folketingssalen nævner en ordfører fra Parti_A, ofte Spørgeren, at der er brug for flere ressourcer på det og det område. Det vil selvfølgelig blive samlet op, og det vil borgerne jo så komme til at mærke i deres skattebetaling. Vi vil så i forbindelse med næste valg sørge for, at de ikke kommer til at mærke det, for vi vil fortælle vælgerne om, hvor mange ønsker der har været i Folketingssalen om øgede udgifter, som skatteborgerne kommer til at betale. Vores vurdering er klart den, at Datatilsynet selvfølgelig skal have de nødvendige ressourcer til at løse deres opgave. Det ligger også implicit i den politik, vi har lagt frem her, og derfor har vi også sagt, at vi vil følge det tæt og nøje. Hvis der er brug for ændringer i prioriteringerne, skal vi nok sørge for det, men vores udgangspunkt er altså, at der ikke er brug for ændringer i de prioriteringer, der er.
[186] **4Foregående Udsagn fra Minister**: Det er jo en spændende principiel debat, og vi har i regeringen besluttet os for, at hver eneste gang Spørgeren og andre oppositionspolitikere frem over anfører, at der er brug for øgede ressourcer, vil det blive noteret. Det her vil også blive noteret. Så det vil virkelig akkumuleres, og det vil virkelig være en spændende meddelelse, tror jeg, til skatteyderne i det danske samfund, at ret mange gange i Folketingssalen nævner en ordfører fra Parti_A, ofte Spørgeren, at der er brug for flere ressourcer på det og det område. Det vil selvfølgelig blive samlet op, og det vil borgerne jo så komme til at mærke i deres skattebetaling. Vi vil så i forbindelse med næste valg sørge for, at de ikke kommer til at mærke det, for vi vil fortælle vælgerne om, hvor mange ønsker der har været i Folketingssalen om øgede udgifter, som skatteborgerne kommer til at betale. Vores vurdering er klart den, at Datatilsynet selvfølgelig skal have de nødvendige ressourcer til at løse deres opgave. Det ligger også implicit i den politik, vi har lagt frem her, og derfor har vi også sagt, at vi vil følge det tæt og nøje. Hvis der er brug for ændringer i prioriteringerne, skal vi nok sørge for det, men vores udgangspunkt er altså, at der ikke er brug for ændringer i de prioriteringer, der er.  **Spørger**: Nu håber jeg da, at ministeren er klar over, at det er strafbart at fremkomme med trusler. Man føler sig jo næsten helt beklemt ved tanken om at skulle havne i en eller anden sort bog, og hvad det kan bruges til. Husk nu, at Datatilsynet også regulerer, hvad det er for nogle registre, man opretter. Jeg synes i virkeligheden, at justitsministeren ikke er særlig sød ved Ordføreren. Det her handler jo om hr. og fru Danmarks sikkerhed for, at lige netop deres persondataoplysninger ikke havner de forkerte steder. Jeg kan faktisk slet ikke forstå, at ministeren har så nedladende en holdning til det her. Det er da ministerens ansvar. Det er ministeren, der fremsætter det her lovforslag, og så må ministeren da også kunne garantere, at Datatilsynet har de fornødne ressourcer til rent faktisk at sikre, at den her lovgivning kan blive implementeret på fornuftig og betryggende vis, og at man kan overvåge den dataudveksling, som er en helt nødvendig konsekvens af, at vi etablerer et stærkere samarbejde på Europol-området.  **Minister**: Jeg har den filosofi som minister og som parlamentariker herinde i mange år, at jeg aldrig truer nogen med noget som helst. Jeg giver et løfte til vælgerne, og der er et løfte til vælgerne om, at vi registrerer alle de udgifter og udgiftsforslag, der kommer i den kommende periode. For der er én eller rettere to, som kommer til at betale det – det er hr. og det er fru Danmark. Og det vil vi selvfølgelig registrere gang på gang. For penge løser ikke alle problemer. Vi står i Danmark i en kolossal økonomisk udfordring på grund af de internationale konjunkturer. Vi har haft en stor, velkonsolideret, god økonomi i Danmark i løbet af de sidste 7-8 år. De internationale konjunkturer har så betydet, at økonomien ikke er særlig god i Danmark i øjeblikket, og derfor skal der prioriteres. Derfor nytter det ikke noget, at der, hver eneste gang man har et ønske, skal bruges flere penge. Det var såmænd blot det, jeg anførte – som et løfte til vælgerne.  **Spørger**: Nej, det kan ikke nytte noget, at vi bare bruger løs af pengene. Men ministeren kan da ikke stille op med et lovforslag her uden også at garantere, at de fornødne kontrolinstanser er til stede i forhold til den forøgede dataudveksling, som vi må forvente bliver en konsekvens af det her lovforslag. Jeg kan slet ikke forstå, at ministeren er så nedladende over for, at det handler om også mine persondataoplysninger. Jeg skal have sikkerhed for, at de ikke havner de forkerte steder, at de bliver slettet efter brug, og at jeg ikke skal møde dem igen i andre ubehagelige sammenhænge. Det er egentlig det, det her handler om, og jeg håber da virkelig, at ministeren kan udstede en garanti her om, at vi kan være helt trygge ved, at ministeren har taget en beslutning om, at der ikke skal forøgede ressourcer til Datatilsynet, selv om Datatilsynet faktisk påpeger, at det har de brug for.  **Minister**: Det, jeg har taget en beslutning om, er, at jeg vil følge det tæt. Vores vurdering er, at der er tilstrækkeligt med ressourcer. Datatilsynet skal selvfølgelig have de nødvendige ressourcer til at kunne følge op på den lovgivning, vi vedtager i Folketinget. Det er det, man kan være tryg ved, og det er det, vi står til ansvar for. Ellers vedtager vi jo ikke forslag i Folketinget – hvis regeringen ikke står inde for, at der er de nødvendige ressourcer til, at det kan implementeres. Så det er så banalt, som noget overhovedet kan være, man behøver slet ikke at debattere det. Det må vi jo stå til ansvar for. Datatilsynet har selvfølgelig efter vores vurdering de fornødne ressourcer til at stå for implementeringen af den her lovgivning. Jeg har sagt, at vi følger det tæt; hvis det viser sig, at man ikke har de fornødne ressourcer, så ændrer vi prioriteringen, for Datatilsynet skal selvfølgelig have de fornødne ressourcer til at kunne følge op på den lovgivning, vi vedtager i Folketingssalen.
